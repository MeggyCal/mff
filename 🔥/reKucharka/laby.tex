\subsection{Laby}

Počítačovým laboratořím říká každý správný matfyzák pouze lab a na Matfyzu jich je naštěstí relativně dost. V každé
budově je nejméně jeden takový, do něhož mají přístup normální uživatelé (rozuměj všichni studenti Matfyzu). Kromě toho
existuje ještě spousta katedrových počítačů, u kterých sedávají studenti vyšších ročníků.

K přístupu do labu potřebujete zpravidla průkaz studenta a uživatelské konto. Potřebujete-li založit konto, procedura
bývá taková, že si člověk zažádá u služby v daném labu, žádosti je zpravidla vyhověno a často okamžitě je konto
založeno. V Troji a na Karlově má přístup k počítačům automaticky každý student univerzity. Přihlásíte se tam pomocí
stejných údajů jako do SISu. Někdy je pro založení účtu potřeba odchytit správce a absolvovat školení o specifikách
daného labu.

Obsazenost labů závisí na denní době, fázi semestru a poloze v Praze. Nejplnější bývají laby v zimním semestru v období
psaní zápočtových programů. Tradičně nejhůř je na tom kolej (dříve tam prý někteří dokonce squatovali), nejvíce místa je
obvykle na Karlově, pokud tam není výuka. V každém labu je k dispozici provozní řád, který jsou uživatelé povinni znát a
dodržovat a který mimo jiné určuje i priority práce na počítači (tedy když někdo chce dělat něco do školy, tak má
přednost před tím, kdo chce hrát hry). Číst provozní řády je velmi poučné a často je to jediná aspoň částečně užitečná
věc, kterou člověk může po příchodu do labu dělat v případě, že žádný počítač není volný. Nezapomeňte se také řídit
směrnicí děkana č. 4/2008, ze které např. vyplývá, že se máte k počítačům chovat slušně a že nesmíte používat nelegální
software ani psát vulgární e-maily.

V každém labu je tiskárna, tisk stojí jednotně jedna koruna za černobílou stranu A4 a 5 až 15 korun za barevnou. Ne
všude je barevná tiskárna. Ve většině labů najdete i scanner.


\subsubsection{Malá Strana}

Malostranský lab se nachází v~prostorách budovy zvaných Rotunda
(z~hlavního vchodu pořád rovně, než se po levé straně objeví mohutné
chromované dveře vedoucí do velké místnosti). Lab je doslova
obklopen knihovnou a je opravdu nádherný. Právě v~těchto místech
bývaly kdysi přepážky Národní banky.

V půlce labu jsou Vám k~dispozici počítače s~Windows XP, v~druhé převážně Gentoo Linux (oba systémy sdílejí váš home
adresář, takže můžete li\-bo\-vol\-ně pře\-chá\-zet). Vzdá\-le\-ně se můžete přihlásit na Solaris. Autor těchto řádků
samozřejmě {\it zásadně} používá Linux a k~Windows by {\it za žádnou cenu nesednul}. Ale názory mezi informatiky, jak si
umíte představit, se různí. Domácí stránky labu jsou na webové stránce \url{www.ms.mff.cuni.cz/labs}.

Účty se tu zakládají centrálně v~pevné dny a časy. Konzultujte se
službou nebo nástěnkou před labem.

\subsubsection{Karlov}

Na Karlově je problémem vůbec lab najít. Vězte tedy, že se nalézá
v~suterénu děkanátní budovy (tedy Ke~Karlovu~3) v~nejzapadlejším koutě,
který by koho mohl napadnout, za dveřmi číslo 36 (sejdete
k~bufetu, ale zabočíte doleva a na konci chodby to je).

Na každém počítači si můžete vybrat mezi systémem Windows 7 a Ubuntu. Nemusíte se registrovat, protože přihlašování
probíhá přes CAS a stačí tak použít heslo, které používáte třeba do SISu.

Bližší informace (třeba seznam nainstalovaných programů) na stránce \url{www.mff.cuni.cz/net/karlov/plk/plk.htm}.

\subsubsection{Karlín}

Lab (K10) se nachází v~přízemí budovy, hned vpravo od vchodových
dveří. V~labu je možno získat účet na linuxovém serveru Artax.
Tento účet Vám umožní vzdálenou práci přes SSH, práci na lokálních
stanicích a také přihlašování k~Windows. V~labu existuje též
server Atrey, kde se účty až na vyjímky nezakládají. Na všech
počítačích je možné pracovat pod MS~Windows i pod Linuxem.
Softwarové vybavení laboratoře pokrývá potřeby matematiků. Další
informace viz \url{atrey.karlin.mff.cuni.cz/lab/}.

\subsubsection{Troja}

LabTF se od ostatních laborek na matfyzu liší tím, že je ve dvou od
sebe vzdálených místnostech. V~přízemí v~místnosti~113 (za
bývalým papírnictvím) sedí služba.

Druhá místnost je v~1. patře a má číslo dveří 235 (vyjdete po
schodech, obejdete dvě kulaté posluchárny a tam už to je). Na rozdíl od spodní místnosti tady probíhá jenom výuka.
Bývala tu kamera, která ukazovala v~televizi ve spodní místnosti, co tam kdo tropil.
Občas se několik lidí dole
poťouchle bavilo počínáním nebohého páru, který si myslel, že je
tam sám\dots\ Na všech počítačích je možné pracovat pod
MS~Windows 7, a když se zrovna najde někdo, kdo to rozběhne, tak
i~pod Linuxem (Ubuntu). Další informace viz \url{sheeni.troja.mff.cuni.cz/LabTF/}.


\subsubsection{Troja, budova jazyků}

V~Troji naleznete ještě jeden lab (LabTS), který se nachází
v~prvním poschodí budovy jazyků (po vyjití schodů se vydáte chodbou
doleva, za zatáčku a za skleněnými dveřmi doprava).
V~klimatizované místnosti je 16 počítačů s~Windows a Linuxem.
Podrobné informace na \url{labts.troja.mff.cuni.cz}.

\subsubsection{Kolej 17. listopadu}

Lab v přízemí budovy A Koleje 17. listopadu je oficiálně otevřen nonstop. Dříve tomu tak zvykem nebylo a lab se často po
půlnoci zavřel, avšak dnes by tomu tak již být nemělo. Pokud byste přesto našli lab v nočních hodinách uzavřen, stěžujte
si správci labu, jedná se totiž o nešvar, který se ty poctivé služby snaží vymýtit.

K tisku slouží postarší černobílá tiskárna. Pokud ta nefunguje, a to se stává poměrně často, pokuste se použít RoboCopy
naproti vrátnici (vypadá jako bankomat), tiskne z flash disku. Doporučujeme ho ale pouze jako náhradní variantu, často
také nefunguje a navíc vrací, jen když se mu chce.


%\subsubsection{Alternativy}
%
%Situace, kdy má počítačová laboratoř zavřeno a spolubydlící si zabral buňku pro radostné trávení času s~přítelkyní jsou
%časté a může se stát, že budou kolidovat s~chvílemi, kdy opravdu potřebujete pracovat. Máte-li notebook, můžete využít
%noční studovnu v~Národní technické knihovně v~Dejvicích.
%
%Je otevřená kdykoliv, kdy není otevřená vlastní knihovna, je v~ní k~dispozici WiFi, elektrický proud, záchod a automaty
%s~pitím a bagetami. Registrovat se ale je potřeba někdy v~běžných otevíracích dobách --- stojí to padesát korun na rok.