\subsection{Nefakultní budovy}
Kromě budov, které matfyzu patří přímo, sdílíme budovy také s~univerzitou.

\subsubsection{Rektorát}

\BUAaP{Ovocný trh 5, Praha~1}{Zelená, modrá a spousta
dalších seminárních místností}{Byrokraté}

Rektorát fakultě pochopitelně nepatří. Je to něco jako náš
děkanát, ale \uv{o~patro výš}.  Ve staroslavném {\it Karolinu\/}
se konají dva obřady ohraničující studium: {\it imatrikulace\/}
(tu může zažít každý) a {\it promoce\/} (tu jenom ti vytrvalí).
Imatrikulace je slavnostní přijímání do stavu studentského. Neméně
důležité je však přijímání do stavu matfyzáckého, které Vás čeká
v~rámci Beánie. 

Neodmyslitelnou součástí imatrikulace je
dobloudění do Karolina na vlastní pěst, hrstka lidí pravidelně
dorazí pozdě. Vyrazte z~domova (či z~koleje) raději o několik
hodin dříve; bez razítka \uv{Imatrikulace dne\dots} v~indexu se
studenty nestanete! Pokud už opravdu nevíte, jak vchod do Karolina
najít, zkuste chodit dokola kolem Stavovského divadla. Jistě vám
přijde něco nápadné.

\subsubsection{SCUK (Sportovní centrum UK)}

\BUAaP{Bruslařská 10,
Praha~{10-Hostivař}} {Žádné, pouze spousty tělocvičen, sálů, hřišť,
posilovna, bazén, sau\-na,~\dots}{Tělocvikáři}


Nachází se zde spousty tělocvičen, sálů, hřišť, posilovna, bazén, sauna, \dots

V~prvním patře této budovy sídlí katedry tělesné výchovy (KTV)
několika fakult. Zajišťují výuku tělocviku a starají se
o~příležitosti ke sportování. Naše KTV je samozřejmě ta úplně
vzadu.

