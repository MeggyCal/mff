\subsection{Fakultní budovy}
Naše fakulta sestává z mnoha budov rozesetých po celé Praze. Nejčastěji budete navštěvovat následující čtyři lokality:
Karlov, kde sídlí děkanát a fyzici, Malou Stranu, která je sídlem informatiků, Karlín, jenž je domovem pro většinu
matematiků, a Troju, kde mají laboratoře a posluchárny fyzici a jsou zde také učebny pro výuku cizích,
neprogramátorských, jazyků.

\subsubsection{Karlov}
V oblasti Karlova a sousedícího Albertova (pod Karlovem) zabírá naše univerzita většinu budov; kromě nás jsou tam ještě
přírodovědci a lékaři. Matfyzu patří dvě budovy na konci ulice Ke Karlovu.

\budovaInfo{Ke~Karlovu~3, 121 16 Praha~2}
{V~budově se místnosti označují písmenem \uv{M} (M1, M2, M3, M5 a M6)}
{Matematici, fyzici, děkanát, studijní.}
{Stojan ve dvoře}

Budova Ke~Karlovu~3 je centrální nervovou soustavou fakulty. Sídlí zde
děkan, schází se tu vedení, akademický senát i vědecká rada; časté
cesty všech studentů končí hned v~přízemí na studijním oddělení.
Na přednášky sem v~poslední době chodí hlavně matematici
(M1 je největší posluchárnou matfyzu, takže se do ní vejde celá
paralelka) a také tu probíhají základní fyzikální praktika.
Dobře zásobený, i když trochu drahý, bufet se vyskytuje
v~suterénu. Na chodbě v~prvním patře také naleznete Galerii
vědeckého obrazu.

\budovaInfo{Ke~Karlovu~5, 121 16 Praha~2}
{Budova se honosí písmenem \uv{F} (F1, F2 a KFK)}
{Fyzici}
{Stojan ve dvoře sousední budovy}

V~budově Ke~Karlovu~5 sídlí Fyzikální ústav UK. V~posluchárně F1 probíhá
v~zimním semestru \uv{exhibiční přednáška} Fyzika v~experimentech.
Vřele do\-po\-ru\-ču\-je\-me navštívit (a~zatleskejte jim, budou mít
radost). Samotná F1 je krásná posluchárna --- je plná nejrůznějších
fyzikálních hraček. Budete-li v~ní mít přednášku, jistě ji oceníte.


\subsubsection{Malá Strana}

\budovaInfo {Malostranské náměstí 25, Praha~1}
{Označují se písmenem \uv{S} (S1, S3,~\dots, S11), čtyři počítačové učebny (SW1, SW2, SU1, SU2), rotunda, spousta
seminárních
místností. Celá budova je často označována jako MS.}
{Informatici}
{Stojany v chodbě vlevo (před SW2) a ve dvoře}

Místnosti se označují písmenem
\uv{S} (S1, S3,~\dots, S11). Dále je tu rotunda, čtyři počítačové učebny a spousta seminárních
místností. Celá budova je často označována jako MS.

Informatická budova přilepená k~chrámu sv. Mikuláše, která prošla
náročnou, ale mimořádně zdařilou rekonstrukcí (už se nestává, že
nesvítí světla, protože vypadl jistič o dvě patra výše). Došlo
i~k~rekonstrukci některý maleb na zdech, najdete-li si chvíli,
doporučujeme exkurzi na zadní schodiště.

Malostranská budova je opředena mnoha pověstmi. Například pod
celou budovou se nacházejí opuštěné trezorové místnosti Národní
banky a byl zde docela nedávno nalezen obrovský transformátor, po
kterém rozvodné závody vyhlásily už kdysi dávno celo-malostranské
pátrání. Záhada dodávky proudu do okolních malostranských paláců
obsazených Parlamentem ČR a spol. tak byla konečně vyřešena.

Pověsti, které se o budově mezi lidmi proslýchají, se mnohdy
vzájemně vylučují. Např. ta od RNDr. Kryla, která tvrdí, že matfyz
má s~blízkým kostelem sv. Mikuláše společnou jen jednu tlustou
neproniknutelnou zeď, se vylučuje s~historkou, podle níž jednou
v~průběhu oprav chrámu vylezl v~průběhu přednášky z~jedné skříně
v~tehdejší posluchárně S6, zvané saloon, zedník, který zabloudil
ve svatomikulášských tajných chodbách. Pikantní na tom je, že se
tak stalo právě během Krylovy přednášky. Zedník se zadíval na
tabuli, pak polohlasně zahuhlal \uv{A sakra!} a zalezl zpátky do
skříně.

Přepadne-li Vás během dne na Malé Straně hlad, jistě oceníte
stravovací zařízení \uv{Profesní dům} v~suterénu. Vaří tam dobře,
ale matfyzáci tam nemají žádnou slevu, takže jídlo stojí kolem
80~korun. Pokud chcete ušetřit, je lepší nosit si svačinu
s~sebou, nebo využít bagetomat. Můžete také zajít do Biomarketu
u~Karlova mostu, navštívit čínské bistro asi 100 metrů po kolejích
ve směru tramvaje 12 nebo okusit potraviny o 20 metrů blíže ve
stejném směru. Pokud máte chuť na kus umělé hmoty, je k~dispozici i McDonald's u Karlova mostu.

Na Malostranském náměstí sídlí také HAMU. Máte-li rádi vážnou hudbu, můžete tak skoro každý večer po škole zadarmo či
skorozadarmo na koncert --- stačí být nevandrácky oblečen (oblek ale určitě potřeba není).


\subsubsection{Karlín}

\budovaInfo{Sokolovská 83, 186 75 Praha 8}
{\uv{K} (K1--K12) + seminární místnosti}
{Matematici}
{Stojan ve dvoře (zvoňte vrátnici)}

Výsadní právo na tuto čtyřpatrovou budovu mají matematici, sídlí tu matematické katedry. V přízemí je lab a prodejna
MatfyzPressu. Naproti přes ulici je prodejna potravin a pekárna. Napravo od něj je také čínské bistro, kde je po domluvě
možné si jednu přestávku jídlo objednat a další vyzvednout (hodí se, když máte vyučování bez pauzy na oběd).

Nejužitečnější místností na Karlíně je bezesporu Respirium. Vlastně je to hned po malostranském labu druhá nejlepší
místnost Matfyzu. Najít ho nelze úplně snadno - je umístěno v podzemí. Poté, co vejdete do budovy, tak u vrátnice
zabočte vlevo, sejděte pár schodů dolů, projděte přes skleněné dveře, dolů po schodech, chodbou doleva a zhruba
uprostřed chodby jsou po pravé straně dveře s nápisem Respirium. Na chodbě často nesvítí světla, takže k nalezení
správných dveří to chce buď trochu odvahy a štěstí, nebo baterku.

Pokud se do Respiria dostanete, můžete využít veškerý jeho komfort: mikrovlnku, varnou konvici, tabuli pro hromadné
řešení úkolů se spolužáky, knihovničku a pohodlná křesílka na odpočinek.


\subsubsection{Troja}
\budovaInfo{V Holešovičkách 2, 180 00 Praha 8}
{Označeny písmeny \uv{T}, \uv{A}, \uv{V}, \uv{C} a \uv{L} (T1, T2, T5--T10, VxxxJAZ) + seminární místnosti na
jednotlivých katedrách}
{Fyzici}
{Stojany před budovami a v chodbě před vrátnicí L}

Budov v Troji je pět – jedna vysoká a čtyři placaté. Placaté se zvou: hlavní (nebo také objekt poslucháren), těžké
laboratoře, vývojové dílny (tady jsou jazyky a nízké teploty) a kryopavilon, vysoká pak katedrový objekt.

Hlavní vchod vede zcela neočekávaně do hlavní budovy. Zde jsou nově zrekonstruované velké posluchárny T1 a T2 a v prvním
patře malé T5 až T10. V přízemí je bufet, který si lidé pochvalují, skriptárna a neopomenutelný lab.
V minulosti tady byl oddělený zasklený prostor, kde sídlila skriptárna-knihkupectví-papírnictví, a první patro bylo
zabráno Gymnáziem Bernarda Bolzana.
Průchodem se dostanete do vysoké budovy. Ta patří výlučně fyzikům (a nejen našim, sídlí zde i FJFI ČVUT). V letech 2009
a 2010 došlo k výměně vnějšího obložení budovy, takže se nemusíte bát, že by na vás spadla. K tomu se také váže historka
o tom, že původní obložení bylo otočeno naruby. Sice stavební firma prohlásila, že šlo o náhodu, nicméně členové katedry
statistiky spočetli, že náhoda byla spíše to, že to teď dali správně.

Za hlavní budovou jsou těžké laboratoře, v nichž se nachází, mimo jiné, \textit{Van der Waalsův urychlovač} a jaderňácký reaktor
VR1, krycím jménem \textit{Vrabec}.

V budově položené nejblíže magistrále je katedra jazykové přípravy, fyzici nízkých teplot, astronomové a další lab. Celý
komplex lze projít „suchou nohou“ díky důmyslnému systému katakomb, který se pod ním nachází, a lávce mezi hlavní
budovou a těžkými laboratořemi.

Mezi jazyky a lesem na Bílé skále leží nejnovější budova trojského areálu, kryopavilon z roku 2005. Zde se zkapalňuje
helium a nacházejí se laboratoře katedry fyziky nízkých teplot a Fyzikálního ústavu AV ČR. V prvním patře je seminární
místnost C126. Tato budova jako jediná není přístupná chodbami z ostatních objektů.