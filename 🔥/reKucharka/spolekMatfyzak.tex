\subsection{Spolek Matfyzák}

{\it Spolek Matfyzák\/} je studentská organizace, která pro matfyzáky pořádá různé spo\-le\-čen\-ské, kulturní a jiné akce --- krom jiného může i za tuto kuchařku.
Jejím členem může být každý
(i~bývalý) student MFF, či osoba jinak s~\mfz{}em spřízněná.


V~čele spolku stojí {\it Náčelník}, který je obklopen {\it
Náčelnictvem}. Na to, aby se ve spolku neděly nekalosti, dohlíží
{\it Kontrolní a revizní komise} (KRK), spory mezi členy řeší {\it
Smírčí sbor} (SS). Web spolku je na \url{http://spolek.matfyzak.cz}. Kontaktovat nás můžete na \url{spolek@matfyzak.cz}.

Spolek není personálně stálá
organizace; mění se, jak studenti přicházejí a od\-chá\-zejí. {\it
Staňte se aktivním členem Spolku Matfyzák!} Pokud rádi
organizujete, máte podnětné nápady nebo chcete něco dělat pro své
spolužáky, najdete tu své uplatnění. Stačí se ozvat a nabídnout
svou pomoc.

Chcete-li se přidat do spolku nebo máte nápad na nějakou studentskou akci, více informací najdete zde: \url{http://spolek.matfyzak.cz/pridej-se/}


\subsubsection{Beánie}

Beánie je mnohovrstevnatá studentská slavnost. Vrstvou nejvážnější jest
přijímání prváků do stavu matfyzáckého podle prastarého Jarníkova
rituálu. V~dalších vrstvách se obvykle promítá kultovní film
\Mfk{}, pořádají se koncerty \mfz{}áckých i ne\mfz{}áckých hudebních
skupin, bývají různé humorné soutěže či scénky, či slavná výstava
{\it Matfyzák včera, dnes a zítra}. Ve vrstvě komerční si můžete
koupit \mfz{}ácké tričko, ale přijďte včas, ty nejhezčí střihy
a~barvy jsou brzy vyprodány.

\subsubsection{Matfyzácký ples}

Matfyzácký ples je méně exotickým způsobem strávení večera. Každý matfyzák se tam snaží alespoň ukázat a blýsknout se
před svými přednášejícími perfektně vykrouženou spinovou otáčkou
ve waltzu (protože zkouškové se blíží a nikdy nevíte, co Vám může
pomoci), případně alespoň něco vyhrát v~tombole. Cena vstupenek
kolísá podle toho, kolik se podaří sehnat sponzorů, takže pokud
o~nějakém potenciálním víte, nenechávejte si pro sebe. Vstupenky
seženete několik týdnů před plesem v~knihovnách a na koleji, nově je lze též možno koupit přes internet.

V~souvislosti s~plesem se každoročně zprovozní zvláštní webové
stránky s~možností rezervace lístků a plesovou seznamkou. Jsou tam
i~veškeré informace týkající se plesu --- odkaz na tuto stránku je
možné nalézt na webu spolku.

Letošní termíny Beánie i plesu najdete včas na webu.

\subsubsection{Studentská kuchařka}

Kuchařka se léty mění a prochází aktualizacemi. Pokud máte pocit,
že by se něco dalo popsat lépe nebo přidat, napište nám, budeme
rádi za vaše reakce.

Jak už bylo několikrát zmíněno, tato kuchařka je i jako wiki na \url{http://kucharka.matfyzak.cz}, kde jí můžete měnit. (Jen dodáme, že ač lze vše měnit, finální editorské slovo máme nakonec vždy my jako Spolek matfyzák.)