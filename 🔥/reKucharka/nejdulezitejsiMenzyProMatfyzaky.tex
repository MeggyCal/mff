\subsection{Nejdůležitější menzy pro matfyzáky}

Menzy jsou naše školní jídelny. Lístky na jídlo bývaly za bony
(takový sešitek, co se dostával při zápise). Nicméně doba
pokročila a dnes pípáme studentským průkazem. Průkazku je třeba
registrovat při první návštěvě a nabít na ni peníze. Přes Internet
nebo terminál v~menze si můžete dopředu objednat konkrétní jídlo
a~máte zaručeno, že ho dostanete. (Aby to bylo veselejší, systém uživatelských účtů v~menzách není naprosto kompatibilní s~ostatními systémy. Při registraci dostanete heslo typu \uv{mňamka}.) Nebo můžete jít bez objednání
\uv{na blind} a doufat. Cena jednoho oběda je 35,29 korun.
O sobotách a nedělích nevaří žádná menza. Další možností
stravování je kupování baget (za poměrně lidové ceny) na
vrátnících kolejí.

\subsubsection{17.~listopadu}
Po uzavření budovy C přestěhovaná do suterénu Áčka.
Velmi výhodná zvláště pro ubytované a ty, co měli výuku v~Troji.
Kvalita jídla bývá průměrná, výběr ze čtyř jídel plus
vegetariánský talíř a možnost dokoupení salátu. Fungoval tu
i~bufet, ale byl zrušen. Ani se není moc co divit, vzhledem k~jeho
cenám, otevírací době a ochotě obsluhy. Část jeho funkce převzala
pokladna v~menze v~době oběda.

Najdete ji, půjdete-li ze vstupního vestibulu budovy A po schodech dolů do suterénu a doprava.

\subsubsection{Albertov (Albertov 2)} 

Je malá a sympatická menza nedaleko
matfyzáckého děkanátu na Karlově. Fron\-ty nebývají, místo
k~sednutí si a vychutnání oběda také ne. Máte-li však celý den na
Karlově, vyplatí se.

Z~děkanátu se do menzy dostanete,
učiníte-li pár kroků směrem zpět na Pavlák, ovšem hned, jak to
půjde, zabočíte vlevo po strmě klesající cestě. Sejdete schody,
budete chvíli pokračovat a po pravé ruce se Vám zjeví kýžená menza
(vypadá jako lepší kůlna).

\subsubsection{Jednota (Opletalova 38)} 

Často velké, ale rychle ubíhající
fronty. Vaří poměrně dobře, matfyzáci tam jezdí hlavně z~Karlína
nebo se stavují při cestě na Karlov.

Dojedete-li tramvají na Masarykovo
nádraží, projdete halou na ulici Hybernská, přejdete a budete
pokračovat ve směru od Prašné brány, přejdete Opletalovu ulici
(napojuje se zprava) a po její levé straně půjdete. Dveře za
poštou patří menze. Od metra vystoupíte na Hlavním Nádraží, vydáte
se doprava-dolů přes park až dojdete do Opletalovy ulice.

\subsubsection{Budeč (Wenzigova 20)} 

Malá menza v~malé koleji. Před
několika lety prošla rekonstrukcí, takže je čerstvá a nová.

Z~děkanátu jděte doprava k~Nuselskému mostu, projít pod magistrálou,
pak doleva a na nejbližší křižovatce vpravo je menza. Jinou
možností je vydat se od děkanátu směrem k~Pavláku. Až uvidíte po
pravé straně Wenzigovu ulici, odbočíte doprava po ní a půjdete až
na její druhý konec.

\subsubsection{Právnická (Nám. Curieových 7)} 

V~této menze obědvá spousta
krásných právniček. Menza se nachází ve sklepě budovy právnické
fakulty. Jídlo dobré, porce slušné, fronty větší, rychle se
posunující. 

Nasednout na
dvanáctku, dojet na stanici Čechův most, přejít most a po pravé
straně hned za mostem je budova práv (veliká a mohutná, pevnost
připomínající). Z~Čechova mostu můžete též jet tramvají~17
nebo~14, na zastávku Právnická fakulta. Upozorňujeme, že dopravní
informace nemusí být zcela správné, protože v~této oblasti dochází
často k~výlukám. Pěší přesun přes most výluku nemívá.

\subsubsection{Voršilská} 
Menza Voršilská --- nebo taky Arnošt z~Pardubic.

Je polohou výhodná pro ty, kdo tráví čas na Malé Straně, případně během přesunu na Karlov. Můžete počítat s~většími frontami a nedostatkem místa k~sezení. Na druhou stranu zde velmi dobře vaří, takže to za to mačkání stojí.

Z~Malostranského náměstí jeďte 12 na stanici tramvaje Národní divadlo. Dále směrem do centra 1. ulice vpravo.

Z~Národní třídy (tram či metro B) asi nejbezpečněji na Národní (po kolejích k~nábřeží, tedy od metra doprava) a 2. ulice vlevo.

\subsubsection{Dietní} 

Prý jedna z~nejlepších menz v~Praze. Jídla si tam
lze vybrat pro různé typy diet. Tato menza funguje na speciální kartu, na kterou se platí záloha extra. Vzhledem k~tomu,
že není zařazená do oficiální sítě menz, stojí tu jídlo více než
jinde.

Dietní menza pro studenty UK je v~budově Městské polikliniky Praha ve Spálené 12, Praha 1.
