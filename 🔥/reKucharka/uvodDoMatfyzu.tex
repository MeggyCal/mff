\section{Úvod do Matfyzu}

MFF je jednou ze sedmnácti fakult Univerzity Karlovy, a je
samozřejmě fakultou po všech stránkách nejlepší. Vznikla roku
1952, kdy Vojtěch Jarník dokázal matematickou indukcí vznik Lenina
z~opice, byl vyloučen z~Přírodovědecké fakulty UK, rozhořčeně
vyšel albertovské schody, unaveně usedl do trávy a sepsal své
diferenciální a integrální počty. Na tomto posvátném místě pak byl
postaven děkanát. Dnes fakulta vychytrale pokrývá téměř polovinu
matičky Prahy. Za (místy až příliš) vydatné pomoci více než
400~pedagogů různých titulů vzdělává na 3500~studentů (včetně
doktorandů), z~toho je prváků asi 1000. Každý čtvrtý matfyzák je
matfyzačka. \Mfz{}áci kolují mezi našimi čtyřmi lokalitami (Karlín,
Karlov, Malá Strana, Troja), SCUK (Sportovní centrum v~Hostivaři),
kolejemi a menzami. Každá budova má své charakteristické jméno,
adresu a označení poslucháren, jehož systém se nedá pochopit.

