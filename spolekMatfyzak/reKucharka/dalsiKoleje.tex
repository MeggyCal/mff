\subsection{Další koleje}
\budovaAdresa{
    Kolej Na Větrníku, Na Větrníku 1932, 162 00 Praha 6
    Kolej Kajetánka, Radimova 12, 169 00 Praha 6
}
Zatímco Kolej 17. listopadu má pěkné pokoje, ale nevábné okolí, kolej \textit{Na
Větrníku} (lidově Větrák) to má naopak – hezké okolí a park přímo u koleje, ale
prťavé a ošklivé pokoje. Na druhou stranu je celkem levná. Asi 20 minut chůze od
ní je kolej \textit{Kajetánka} (lidově Kajka), kde potkáte hlavně mediky, ale
bydlí tu i dost informatiků.

\budovaAdresa{Kolej Areál Hostivař, Weilova 2, 100 00 Praha 10}
Pokud jezdíte na tělocvik do \textit{Hostivaře}, budete souhlasit, že to snad
ani není Praha. Přesto zde má UK kolej. Z nějakého důvodu zde často umísťují
zahraniční studenty.

\budovaAdresa{
    Kolej Vltava, Chemická 953, 148 28 Praha 4 - Jižní Město
    Kolej Otava, Chemická 954, 148 28 Praha 4 - Jižní Město
}
O kolejích na \textit{Jižním Městě} někdo tvrdí, že mají dobrý poměr kvality k
ceně, ale někomu zase přijdou trochu z ruky. Je zde možné potkat mnoho studentů
(a hlavně studentek) VŠE.

\budovaAdresa{Kolej Budeč, Wenzigova 20, 120 00 Praha 2}
Kolej \textit{Budeč} je celkem blízko ke Karlovu. Malá kolej v centru Prahy (7
minut od I.P. Pavlova) má kolem 225 obyvatel a její předností je tedy komorní
atmosféra, kde se skoro všichni znají. Obyvatelé koleje často sami organizují
malé párty, 4x ročně i velké. Pokoje jsou trochu menší a hlavně nevyvážené,
některé dvoulůžáky jsou velké jako trojlůžák. Od roku 2017 jsou opravená první
tři patra. Nevýhodou by snad mohla být pouze jediná kuchyň na patře, dvoje
společné záchody a sprchy. Upozornění předem: nejsou rozdělené podle pohlaví.
Uklízečka ale uklízí denně, čistota budiž zajištěna. Velkou předností koleje je
její menza, jedna z nejlepších na celé Karlovce. Každé patro má svoji studovnu a
často zde najdete mediky, právníky a filosofy. Jak je to s cestou po budovách
MFF? Nad Albertov to máte pěšky 6 minut, na Malostranské náměstí tramvají č. 22
z IP za $\pm$ 17 minut (pro spěchající metrem i pod 14 minut). Na Tróju je to
dobrých 20 minut metrem a autobusem na Kuchyňku. Celkově stačí vycházet vždy s
půlhodinovým náskokem. Hostivař je i odsud dost daleko, ale z IP se to vyplatí
vzít 22. Zpátky bývá nejrychlejší jet vlakem (jede jeden za cca půl hodiny) na
Hlavní nádraží, odsud jsou to dvě zastávky metrem. Nejjistější je si vzít dobrou
knihu, nastoupit na 22 a po ránu se nikam nehnat.

\budovaAdresa{Kolej Švehlova, Slavíkova 22, 130 00 Praha 3}
V hezké historické budově sídlí i \textit{Kolej Švehlova} (neboli Švehlovka),
jen je oproti Budči podstatně větší a místo menzy má skvělé divadlo. Nachází se
u náměstí Jiřího z Poděbrad, a tak to z ní nemáte do žádné budovy MFF vyloženě
blízko, ale zároveň ani do žádné daleko (včetně Hostivaře!)

Celkem má UK jen v Praze jedenáct různých kolejí s nejrůznějšími pokoji, od
jednolůžkových se sociálním zařízením po pětilůžkové. O všech tu psát nebudeme,
protože o mnohých nic nevíme, ale věříme, že bydlení na koleji je cenná
zkušenost a součást studentského života a neměli byste se o ni nechat připravit.