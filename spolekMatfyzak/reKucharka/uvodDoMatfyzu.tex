\section{Úvod do Matfyzu}
Matematicko-fyzikální fakulta je jednou ze sedmnácti fakult Univerzity Karlovy a
je samozřejmě fakultou po všech stránkách nejlepší. Vznikla roku 1952, kdy
Vojtěch Jarník dokázal matematickou indukcí vznik Lenina z opice, byl vyloučen z
Přírodovědecké fakulty UK, rozhořčeně vyšel albertovské schody, unaveně usedl do
trávy a sepsal své diferenciální a integrální počty. Na tomto posvátném místě
pak byl postaven děkanát. Dnes fakulta pokrývá téměř polovinu našeho velkoměsta.
Za (místy až příliš) vydatné pomoci více než 500 pedagogů různých titulů
vzdělává na 3000 studentů (včetně doktorandů), z toho zhruba 500 prváků. Každý
čtvrtý matfyzák je matfyzačka. Matfyzáci kolují mezi našimi čtyřmi lokalitami
(Karlín, Karlov, Malá Strana, Troja), sportovním centrem UK (SCUK) v Hostivaři,
kolejemi a menzami. Každá budova má své charakteristické jméno, adresu a
označení poslucháren, jehož systém se nedá pochopit.