\subsection{Přidělování koleje}
V rámci kolejí UK probíhá přidělování koleje přes REHOS. Buďto je možné v
průběhu června zadat do systému žádost o ubytování na vybrané koleji, nebo si v
půli srpna vybrat ze zbylých volných kapacit. V prvním případě je nutné zálohu
zaplatit po vyhodnocení žádosti, její zaplacení je potvrzením zájmu o dané
místo. V případě volného prodeje se záloha platí do 7 dnů od podání žádosti. V
obou případech je pak nutné si vybrat v průběhu září v REHOSu den a hodinu
nástupu na kolej.

V průběhu začátku zimního semestru je navíc možné zažádat o ubytovací
stipendium, na které má každý student nárok. Jediné, co je nutné, je vyplnit
formulář na \url{is.cuni.cz/webapps/} (sociálně potřební studenti mohou
zažádat o ubytovací stipendium ve zvýšené výměře). Částka činí cca 300 +
(binární vzdálenosti trvalého bydliště od Prahy * 400) Kč/měsíc, záleží na výši
prostředků pro daný rok. Ubytovací stipendium bude zasíláno každé 3 měsíce v
průběhu roku na účet, který jste do formuláře zapsali.