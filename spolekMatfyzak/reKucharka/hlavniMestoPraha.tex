\section{Hlavní město Praha}
Praha je veliká a chvíli trvá, než se v ní člověk zorientuje. Nejde jen o to,
jak se kam dostat, ale také kam zajít, kde něco koupit nebo třeba kam mám
zatraceně jít, když mám sraz na Kulaťáku.

Naším cílem není vypsat vše, co se vám může hodit (ani to není v našich silách),
ale zpříjemnit vám první kroky Prahou a přidat pár doporučení, která se těžko
googlí. Berte tuto kapitolu jako informační vhled a matičku stověžatou
poznávejte a procházejte dále sami (nebo třeba ve dvojici).